<html lang="en">
    <head>
        <meta charset="utf-8">
        <meta name="viewport" content="width=device-width, initial-scale=1.0">
        <title>poem</title>
        <link rel="stylesheet" href="./style.css">
    </head>
    <body>
        <header>
            <h1>Chmury</h1>
            <h3> Wisława Szymborska</h3>
        </header>
        <div>
            <p>Z opisywaniem chmur
                musiałabym się bardzo śpieszyć –
                już po ułamku chwili
                przestają być te, zaczynają być inne.
            </p>
            <p>Ich właściwością jest
                nie powtarzać się nigdy
                w kształtach, odcieniach, pozach i układzie.</p>
                
                
            <p>Nie obciążone pamięcią o niczym,
                unoszą się bez trudu nad faktami.</p>   
                
            <p>Jacy tam z nich świadkowie czegokolwiek –
                natychmiast rozwiewają się na wszystkie strony.</p>    
                
            <p>W porównaniu z chmurami
                życie wydaje się ugruntowane,
                omalże trwałe i prawie że wieczne.</p>    
                
            <p>Przy chmurach
                nawet kamień wygląda jak brat,
                na którym można polegać,
                a one, cóż, dalekie i płoche kuzynki.</p>   
                
            <p>Niech sobie ludzie będą, jeśli chcą,
                a potem po kolei każde z nich umiera,
                im, chmurom, nic do tego
                wszystkiego
                bardzo dziwnego.</p>    
                
            <p>Nad całym Twoim życiem
                i moim, jeszcze nie całym,
                paradują w przepychu jak paradowały.</p>
                
            <p>Nie mają obowiązku razem z nami ginąć.
                Nie muszą być widziane, żeby płynąć.</p>   
                
            <p>(Chwila, 2002)</p>
        </div>
    </body>
</html>